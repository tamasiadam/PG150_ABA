<!DOCTYPE html>
<html lang="hu">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>PG 150 - Jubileumi Emlékkönyv</title>

  <link rel="stylesheet"
        href="https://cdnjs.cloudflare.com/ajax/libs/font-awesome/6.0.0/css/all.min.css" />
  <link rel="stylesheet" href="styles.css" />
</head>

<body>

<header class="main-header">
  <div class="logo-container">
    <span class="logo-text">PG</span>
    <img src="képek/pglogo.png" alt="Szent Benedek Címer" class="crest-logo" />
    <span class="logo-text">150</span>
  </div>
</header>

<nav class="navbar">
  <ul>
    <li><a href="#1" class="active">Főlap</a></li>
    <li><a href="#2">Emlékeink</a></li>
    <li><a href="#3">Osztályok</a></li>
    <li><a href="#4">Tablók</a></li>
    <li><a href="#5">Videók</a></li>
  </ul>
</nav>

<main>

<!-- ================= WELCOME ================= -->
<section class="content-section welcome-section">

  <!-- KÉP ELŐBB -->
  <div id="1" class="image-column jelveny">
    <img id="jelvenyek"
         src="képek/A PG-s jelvény.jpg"
         alt="Petőfi Sándor Gépészeti Szakközépiskola jelvények" />
  </div>

  <!-- SZÖVEG UTÁNA -->
  <div  class="text-column">
    <h1>Kedves Látogatónk!<br />Kedves Öregdiákunk!</h1>

    <p>
      Iskolánk – a Kiskunfélegyházi Szent Benedek PG Két Tanítási Nyelvű
      Technikum és Kollégium – 2021. szeptember 18-án ünnepelte
      fennállásának 150. évfordulóját.
      A jeles alkalomból rendezett nagyszabású ünnepi programon túl
      kiadtunk egy jubileumi emlékkönyvet is – PG 150. EMLÉKKÖNYV címmel –
      melyben szerettünk volna emléket állítani az elmúlt másfél
      évszázadban történteknek, az intézményben tanulóknak, dolgozóknak,
      továbbá bemutatni intézményünk jelenét, mindennapjait.
    </p>

    <p>
      Az emlékkönyv készítése kapcsán, ahogy iskolánk történetét kutattuk,
      sok tárgyi emlék, fénykép, személyes beszámoló, interjú került
      összegyűjtésre és rögzítésre.
      Az itt található oldalakon – a jubileumi emlékkönyv felépítését
      követve – a különböző fejezetekből "kimaradt" képeket és kapcsolódó
      interjúkat, összegyűjtött anyagokat szeretnénk megtekinthetővé és
      elérhetővé tenni.
      Szeretettel biztatjuk a Kedves Látogatót, hogy forgassa a jubileumi
      emlékkönyvünket és lapozza át itt is a virtuális oldalakat
      tartalmakat.
    </p>

    <p class="signature">
      Iskolaközösségünk nevében: a Jubileumi Emlékbizottság
    </p>
  </div>
</section>

<hr class="section-divider" />

<!-- ================= HISTORY 1 ================= -->
<section class="content-section history-section">

  <div id="2" class="image-column jelveny">
    <img src="képek/1. fejezet.jpg" alt="Régi dokumentumok és fotók" />
  </div>

  <div  class="text-column">
    <h2>VOLT EGYSZER EGY TANÍTÓKÉPZŐ...</h2>
    <!-- TELJES SZÖVEG VÁLTOZATLANUL -->
    <p>
      „A régi idők eseményei történetté váltak.<br />
      Nemcsak története van azonban az intézetnek, hanem élete is, mely
      emberi sorsokból és elrendelésekből színes mozaikképpé tevődik
      össze.<br />
      A múltnak színes élményszerűen gazdag életét milyen halvány, fakó
      színben rekonstruálja az irattár avatag lapjairól előkerülő
      tényszerű adatok.
    </p>
    <p>
      A história fátyolt vet az elzúgott évek apró eseményeire, a diákélet
      pompázó kedélyvilágára... Az emlékezés a diákromantika délibábos
      képében tükrözteti a régi gondokat és a régi örömöket. Az
      elcsendesült kacagások, teli torkú prepanóták, az ifjú lélekben
      borongó szekundás szorongások, huncut kötődések, diák-álmok,
      diák-ábrándok, a szív első rezdülései vajjon hova tűntek, vajon hol
      maradtak meg?</p>
      <p>
      Pedáns rendben sorakoznak a statisztikus előtt a nevek, az adatok,
      de hol dobog a szív, melynek érzelmei, hangulatai, vágyai
      szépítették meg a diákéletet? Óh ezek nem maradtak meg az intézet
      irattárában: ott élnek az emberekben, kiket idefűz az Emlék, vagy
      belehaltak, elporladtak a földbe, mely sírjával takar. Mennyi sok
      név, mennyi sok adat, ami belefut egy száraz számjegybe s a lélek
      húrjain is csak egy számjegyet pendít meg. Ha meg lehetne
      szólaltatni ezeket az adatokat?” Takács Béla tanár úr e bevezető
      gondolatokkal kezdte az 1928/29-es esztendő értesítőjét, az iskola
      58. tanévében, az intézet új épületében töltött 25 éves jubileum
      jegyében. 
      </p>
      <p>
      A régi idők eseményeit évszámokra, nevekre, adatok
      sokaságára fűzzük fel ma is, melyek mögött ott van a világ- és
      országtörténelem sorsfordító eseményeitől az egyéni életutak
      összekapcsolódásáig minden. Volt egyszer egy tanítóképző…, mely 86
      tanévet élt meg, 2 város adott otthont számára, és 3 épületben
      végezte áldásos nevelői munkáját. Ez idő alatt 13 igazgató szolgálta
      és irányította az intézmény mindennapi működést; 96 tanár, 20
      gazdasági tanár, 18 gyakorlóiskolai tanító, 18 nevelő és 54
      hitoktató nevelte és tanította a jövő tanítóit. Az oktató-nevelő
      munkát segítették az intézeti orvosok, iskolaszolgák, kertészek,
      gazdasszonyok. 86 esztendő alatt a tanítóképző intézet az oktatási
      reformoknak köszönhetően 12 fő képzési formaváltást hajtott végre. A
      86 esztendő alatt 2154 tanítói oklevelet, valamint 24 gazdasági
      szaktanítói, 96 testnevelési szaktanítói oklevelet és 374 érettségi
      bizonyítványt adott át a sikeresen végzett növendékeknek. 
      </p>
      <p>
      86
      esztendő alatt majd négy generáció nőtt fel, és a 86 esztendő alatt
      a világtörténelem kereke is nagyot fordult. Volt „boldog békeidő”,
      de árvíz és sok-sok járvány is, volt két világháború, őszirózsás
      forradalom, tanácsköztársaság, román megszállás, német megszállás
      után szovjet megszállás, majd népi demokrácia és 1956. Évszámok és
      statisztikai adatok sokasága, mely mögött ott van egy nagy múltú
      iskola mindennapi világa, a tanítói küldetésre való felkészítés, a
      gyakorlati életre és a helytállásra nevelés, a komoly oktató és
      nevelő munka melletti vidám és sokoldalú diákélet. Takács Béla tanár
      úr is arra törekedett több mint 90 évvel ezelőtt, hogy
      megszólaltassa a számok és adatok sokaságát, mint ahogy mi is erre
      törekszünk 2021-ben, nem feledve a 150 évvel ezelőtt alapított
      tanítóképző jelentőségét mind a tanárok, mind a diákok, mind a
      városunk, Kiskunfélegyháza életében.  
    </p>

  </div>
</section>

<hr class="section-divider" />

<!-- ================= HISTORY 2 (JOBB OLDAL) ================= -->
<section class="content-section history-section">

  <div id="3" class="image-column jelveny" style="float:right; margin:0 0 20px 30px;">
    <img src="képek/2. fejezet.jpg" alt="Régi dokumentumok és fotók" />
  </div>

  <div  class="text-column">
    <h2>VOLT EGYSZER EGY TESTNEVELÉSI GIMNÁZIUM…</h2>
    <p>
    A háború utáni megváltozott világ az iskolarendszer átalakulását is
    hozta magával. Az igényekhez és lehetőségekhez igazodó
    iskolatípusokat hoztak létre. 1949-ben a Tanítóképzős osztályokból
    lett pedagógiai gimnazista osztályok és líceumi keretek között
    tanulók mellett – a Tanítóképzős fejezetben felvázoltak szerint –
    megjelenik egy Testnevelési Gimnáziumi osztály is. 
    </p>
    <p>
    Az átalakulási
    folyamat végén elindítják az első általános gimnáziumi osztályt is.
    Fokozatosan alakul át Testnevelési Gimnáziummá intézményünk, mely
    egy rövid, de sok eredményt hozó időszakot ölel fel 1949 és 1955
    között. A váltás nem olyan éles és gyors a mindennapokban, mint
    ahogy ezt az elnevezésből vagy az átalakulást elrendelő
    határozatokból, leiratokból gondolnánk. A hagyományok, a meglévő
    szerveződések, csoportok tovább élnek – tovább adva az eddigi
    szellemiséget, kulturális és lelki kincseket. Az akkor itt tanuló
    öregdiákok visszaemlékezéseiből kiderül, hogy ez az időszak egy
    nagyon inspiráló közeg volt minden itt tanuló számára.
      </p>
    <p>
    A „közeg”
    specialitása pedig abban állt, hogy együtt tanultak ekkor a már
    utolsó éveiket járó tanítóképzős osztályok, a líceum, a pedagógiai
    gimnázium és a Testnevelési Gimnázium diákjai. Tulit Péter sok
    évtizedes jelenléte, pedagógiai munkája garancia volt arra, hogy a
    Testnevelési Gimnázium tanulói eredményes testnevelőkké,
    sportolókká, edzőkké, sportszervezőkké váljanak és így legyenek
    meghatározó alakjai a magyar sportéletnek mind a mai napig. 
    </p>
    <p>
    A sokszínű kulturális és egyéb hagyományok jelenlétét és tovább élését
    pedig bizonyítja, hogy a sportgimnazisták – a kiváló sporteredmények
    mellett – egyéb területeken is jeleskedtek. Számosan lettek közülük
    zenészek, színészek, képzőművészek – vagy ezen területek ismert
    művelői. 2003-ban azt a tornatermet, mely számos olimpikont, híres
    sportolót nevelt –, Tulit Péterről nevezték el. Az itt megidézett
    hangulatot, szellemiséget pedig képekkel, hajdani sportgimnazisták,
    vagy akkor itt tanuló diákok visszaemlékezéseinek segítségével
    mutatjuk be.  
    </p>

  </div>
</section>

<hr class="section-divider" />

<!-- ================= HISTORY 3 ================= -->
<section class="content-section history-section">

  <div id="4" class="image-column jelveny">
    <img src="képek/3. fejezet.jpg" alt="Régi dokumentumok és fotók" />
  </div>

  <div  class="text-column">
    <h2>VOLT EGYSZER EGY PETŐFI GIMNÁZIUM…</h2>
    <p>
    A változó oktatási irányelvekhez, igényekhez igazodva a Testnevelési
    Gimnázium sporttagozatos képzése mellett – azt fokozatosan
    kivezetendő – 1954‑ben általános gimnáziummá alakul át az intézmény
    Dr. Mezősi Károly igazgatásával, akit 1958‑ban Harsányi Lajos követ
    az igazgatói székben. 1956. június 16-án az iskola felveszi városunk
    meghatározó alakjának – Petőfi Sándornak – a nevét. „Új színt hoz az
    iskola életében a politechnikai képzés bevezetése. 
    </p>
    <p>
    Az 1958/59-es
    tanévben az 5+1 képzés előkészítéseként szakköri foglalkozás
    keretében indul meg a zöldségtermesztési ismeretek elsajátítása. A
    következő tanévtől már rendes tanórai keretben folyik az oktatás: az
    elsőkben heti 6 órában, a másodikban heti 2 órában. (…) A kiépült
    gimnázium tovább folytatja az útkeresést. Először 2-2 osztállyal
    humán- és reál tagozatú képzés folyik, egynemű fiúosztályokkal. Az
    1963/64-es tanévtől a fiúiskola zárt társadalmában megjelennek a
    lányok is, velük új színfolt, új stílus alakul. (…) Az 1964/65-ös
    tanévtől egy-egy biológia-kémia tagozatos C. osztály indul. Az első
    osztályt Sallai Sándor indítja, a kémiát Berkes Dezsőné, később
    Bodor Jánosné, Szolnoky Jenő és Barkóczi Mária viszi tovább. 
    </p>
    <p>
    Az
    utolsó két osztály a közben meginduló szakközépiskolai képzés miatt
    átkerül a Móra Ferenc Gimnáziumba. A változás hatása jelentős a
    tantestületben is: kiváló tanárok mennek át a gimnáziumba: Vass
    Albin „matematikus” és a biológia‑kémia „nagymesterei”: a Szolnoky
    házaspár. Közben az iskolavezetésben is sűrűsödnek a változások:
    1966 őszétől Kerekes Imre, 1969 őszétől Kovács Sándor kerül az
    intézmény élére. A belső változások az iskola képét is átalakítják.
    Fehér köpenyes lányok, fiúk, sürgölődnek a kék köpenyesek közt,
    békák, nyulak várakoznak a boncolási gyakorlatokra. Élő-folyosó
    alakul a biológia-kémia birodalmában, akváriumok,
    terráriumok‑élővilága tanítja és gyönyörködteti a tanulókat. 
    </p>
    <p>
    Az
    iskola egyre újabb lehetőségeket teremt az ismeretszerzésre:
    rendkívüli tárgyként tanulhatnak művészettörténetet, zenei alkotások
    ismeretét, hangszeres zenét és a műszaki rajz alapjaival is
    megismerkedhetnek. A kötelezően tanított orosz nyelv mellett a
    második idegen nyelv kötelező tanítása is megindul. Egy-egy
    osztályon belül csoportbontásban tanulhatnak latint, németet, olaszt
    és franciát. Az iskola által nyújtott lehetőségek meg is hozzák
    eredményüket: A városi, megyei és országos versenyeken egyre
    többször kerülnek fel PG-s tanulók nevei az elsők közé,
    különösképpen orosz nyelvből, biológia-kémiából, történelemből,
    matematikából, de ragyogó eredmények születnek majdnem minden
    tárgyból. 
    </p>
    <p> 
    A tanulók pályaválasztása is mutatja a változásokat: a
    biológia-kémia tagozatos osztályokból zömmel orvosok, vegyészek,
    biológusok, laboránsok és más egészségügyi dolgozók kerülnek ki. A
    sikeres idegen nyelvi ismeretszerzés megnöveli a közgazdasági
    pályára készülők lehetőségeit, de nő a jogász és a tanári pálya
    iránti érdeklődés is.” Ezen időszaknak – amikor az iskola felvette
    Petőfi Sándor nevét – egy fontos öröksége, ami több évtizede
    „beleégett” az itt tanulók és a környékben élők szívébe: a PG
    kifejezés, amit mind a mai napig büszkén használunk, amikor az
    iskoláról beszélünk.  
    </p>

  </div>
</section>

<hr class="section-divider" />

<!-- ================= HISTORY 4 ================= -->
<section class="content-section history-section">

  <div id="5" class="image-column jelveny" style="float:right; margin:0 0 20px 30px;">
    <img src="képek/4. fejezet.jpg" alt="Régi dokumentumok és fotók" />
  </div>

  <div  class="text-column">
    <h2>VOLT EGYSZER EGY PETŐFI SÁNDOR GÉPÉSZETI SZAKKÖZÉPISKOLA…</h2>
    <p>
    „Hazánkban nappali tagozaton a gépipari technikus képzés 1969
    júniusában befejeződött. A technikumokat szakközépiskolákká
    szervezték reform végrehajtásához és tovább fejlesztéséhez, az
    országnak több – és jól képzett középfokú képzettségű szakemberre
    volt szüksége, ezért a gimnáziumok rovására bővítették a
    szakközépiskolai képzést. Ebben az időben Bács-Kiskun egyre jobban
    iparosodott, ezért – megyei szinten – három párhuzamos osztállyal
    működő megyei beiskolázású jogkörrel rendelkező szakközépiskola
    szervezését határozták el. 
    </p>
    <p>
    A választás a kiskunfélegyházi Petőfi
    Sándor Gimnáziumra esett, mert a városban két gimnázium is működött,
    jó volt a közlekedési lehetőség (vasúti- és közúti csomópontok),
    kollégiuma is volt, valamint a tanműhely építésére elegendő hely
    állt rendelkezésre, és ekkor már több mint 5000 főt foglalkoztattak
    a város gyárai, üzemei. (…) A Bács-Kiskun megyei tanács kérésére, a
    Művelődésügyi Miniszter – a feltételek alapos vizsgálata után –
    1972. március 23-án adta meg az engedélyt, hogy a Petőfi Sándor
    Gimnázium az 1972/73. tanévtől három gépészeti első osztályt
    indíthat.”
    </p>

  </div>
</section>

</main>

<footer class="site-footer">
  <div class="contact-info">
    <span><i class="fas fa-phone-alt"></i> +36 76 462 332</span>
    <span><i class="fas fa-envelope"></i> pg150evfordulo@gmail.com</span>
  </div>
  <div class="social-icon">
    <a href="#"><i class="fab fa-facebook-f"></i></a>
  </div>
</footer>

</body>
</html>
